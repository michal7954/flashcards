# flashcards
Aplikacja do wielokrotnego powtarzania słówek.

# Zasady:

Danego dnia słówka są sortowane od najwyższego poziomu (etapu nauki), czyli od tych które były powtarzane wcześniej. Dla słówek o tym samym poziomie jest zachowana kolejność z pliku data.txt

Aplikacja podaje informację o liczbie pozostałych słówek na dzisiaj, o etapie nauki słówka i definicję (polskie tłumaczenie) słówka. Użytkownik może spróbować wpisać słówko (po angielsku) lub wybrać jedną z dwóch opcji:
1 - wyświetlenie podpowiedzi po jednej literce, można używać wielokrotnie
2 - poddanie się i wyświetlenie całego słówka
3 - wysłuchanie wymowy słówka (wbudowana biblioteka), można używać wielokrotnie
4 - otwarcie przeglądarki internetowej i wyszukanie słówka w słowniku diki.pl

Kiedy wpiszemy słowo błędnie, pojawia się informacja o liczbie różnic względem poprawnego słowa. Jedna różnica oznacza konieczność dodania, usunięcia lub modyfikacji jednej litery. Można ponownie wprowadzić słówko.

Za każdym razem, po wpisaniu poprawnego słówka lub poddaniu słówka, użytkownik podejmuje decyzję czy system ma zaliczyć słówko.
Nadal można wybrać opcję 3 (odtworzenie słówka) lub 4 (wyszukanie na diki.pl).

Aby słówko zostało uznane za nauczone należy zaliczyć je 5 razy z rzędu.
Kiedy pierwszy raz słówko zostanie zaliczone, aplikacja zapyta o nie po 3 dniach. Potem analogicznie po 7, 14 i 31 dniach. Niezaliczenie któregoś z etapów powoduje powrót do poziomu 0 :( Wtedy kolejne powtórzenie słówka będzie miało miejsce następnego dnia.
Poziom nauki:       0   1   2   3   4
Ile dni przerwy:    1   3   7   14  31

Można zakończyć naukę w dowolnym momencie. Postępy są zapisywane na bieżąco. O słówka, które były zaplanowane na dzisiaj aplikacja zapyta kolejnego dnia.

Aplikacja podaje czas nauki. Stoper jest zatrzymywany po 30 sekundach nieaktywności użytkownika (dopóki nie wcisnął entera).

# Uruchomienie programu:

1. Pobrać plik zip na komputer i go rozpakować.

2. W pliku data.txt (kodowanie UTF-8) wprowadzić listę słówek w formacie
słówko;definicja
angielski;polski
the complete opposite;całkowite przeciwieństwo

Jedna linijka to jedno słówko. Linie bez średników są ignorowane. Aplikacja utworzy dwie dodatkowe kolumny: poziom postępu (0-4) i datę następnego odpytywania.
Plik zawiera już przykładową listę słówkek, którą można w całości usunąć.

Jeżeli lista słówek jest już przygotowana to wystarczy połączyć w jednym folderze plik data.txt z najnowszą wersją pliku flashcards.exe. Nieaktualny plik exe i przykładowy plik data.txt mogą zostać usunięte.

Na wszelki wypadek można przechowywać kopie zapasowe pliku data.txt.

3. Uruchomić flashcards.exe.
Plik jest bezpieczny dla systemu, wykonuje tylko operacje na pliku data.txt. W przypadku problemów z antywirusem lub dostępem do pliku trzeba dodać plik flashcards.exe do listy wyjątków.

4. Nie modyfikować pliku data.txt podczas działania aplikacji, może to spowodować błędy w pliku. Po zamknięciu aplikacji można dodawać, modyfikować i usuwać słówka z listy.
